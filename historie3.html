<!DOCTYPE html>
<html lang="cs">
<head>
  <meta charset="utf-8">
  <title>Historie Sabatonu - část 3</title>
  <link rel="stylesheet" href="style.css">
</head>
<body>
<header>
  <h1>Historie Sabatonu</h1>
  <nav>
    <ul>
                <li><a href="index.html">Domů</a></li>
                <li><a href="historie.html">Historie</a></li>
                <li><a href="diskografie.html">Diskografie</a></li>
                <li><a href="clenove.html">Členové</a></li>
                <li><a href="koncerty.html">Koncerty</a></li>
    </ul>
    <ul>
                <li><a href="historie1.html">Historie 1</a></li>
                <li><a href="historie2.html">Historie 2</a></li>
                <li><a href="historie3.html">Historie 3</a></li>
    </ul>
  </nav>
</header>
<main>
  <h2>Historie Sabatonu - část 3</h2>
  <p>Po úspěchu s deskou Primo Victoria byl do skupiny na post klávesisty, jejž do té doby zastával zpěvák Joakim Brodén, přijat Daniel Mÿhr. Během ledna a února roku 2006 Sabaton vystupovali jako předskokan kapel Edguy a DragonForce na evropském turné a začali se dostávat do povědomí i mimo Švédsko. V červnu vydali druhé album Attero Dominatus, na němž pokračovali ve válečném konceptu, a následně v září hráli ve velkých švédských halách jako předkapela finské skupiny Lordi. V propagaci alba pokračovali na začátku dalšího roku na turné se skupinami Grave Digger a Therion, v jehož rámci se představili také v Česku.</p>
  <p>V březnu 2007 Sabaton znovu vydali album Metalizer s upraveným zvukem, které bylo vydáno již jako demo v roce 2002. To vzhledem ke svému dřívějšímu nahrání nepojednává o válkách. Jelikož šlo skupině především o to, aby udělali radost fanouškům, jako bonusové CD bylo s albem vydáno také demo Fist for Fight. Metalizer se i přes malou reklamní kampaň umístilo na první příčce mezi hardrockovými alby ve švédském žebříčku Sverigetopplistan a na vrcholu prodejnosti se drželo několik měsíců. V rámci podpory desky se Sabaton zúčastnili svého prvního headline turné, během kterého vystupovali v evropských klubech a následně také hráli na hudebních festivalech včetně českého Masters of Rock. Na dalším turné vystupovali na přelomu let 2007 a 2008 jako předskokan kapel Helloween a Gamma Ray. Během této koncertní šňůry v Česku vystoupili celkem třikrát. S odstupem času v roce 2014 Brodén o desce Metalizer prohlásil, že to je jediná deska Sabaton, jež se podle jeho názoru ne úplně povedla a „že to je, jako by měla Downův syndrom“.</p>
  <p><a href="index.html">Zpět na hlavní stránku</a></p>
</main>
<footer>
  <p>&copy; 2025 Honzajs Production</p>
</footer>
</body>
</html>
